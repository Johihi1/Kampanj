Johan Jokijärvi 2021-02-15

Målet med denna uppgift var att göra en kampanj, antingen från grunden eller utgå från en existerande kampanj som du gör om till din egen. Därefter ska vi göra en hemsida till kampanjen.

Det jag har gjort är en omskriven version av batterijakten, som riktar sig mot tonåringar och ungdomar istället för barn, även om originalkampanjen inte lyckas med sitt mål i första början.

För planeringen använde min grupp google docs, skissen använde vi figma och till sist använde vi visual studio code för att skapa hemsidan.

Planeringen kunde ha gått bättre, men den fick jobbet gjort. Vi fick ut det vi behövde för att kunna jobba med sidan.

Jag har inte testat min produkt förutom på mina klasskamrater. Detta berodde på att jag inte hade en fullständig sida, samt att jag helt enkelt glömde bort användartesterna.

Det som gick bäst för detta projekt var skissen, färgval, designen av loggan och hitta problem med originalsidan. Dock kunde fler saker gått bra om vi bara satt oss ner och arbetat tidigare än vi gjorde.

Planeringen gick inte bra, eftersom endast 2 av 4 personer faktiskt skrev i den. Detta ledde till att planeringsfasen blev utdragen tidsmässigt och att iallafall jag inte han med att skapa en fullständig sida. Dessutom hann jag inte med användartester och validering, dock kan jag inte lägga all skuld på den dåliga tidsanvändningen, eftersom jag själv hade lite för ambitiösa tankar angående min sida.

Utöver de misstag vi gjorde i planeringen gjorde jag flera misstag under skapandet av hemsidan. Ett exempel på ett misstag jag gjorde var att ge headern en absolute position, vilket förstörde då jag ville lägga till text i mitt dokument.

Det jag har lärt mig under detta projekt är att jag inte ska försöka prestera utöver det jag faktiskt är kapabel till. De idéer jag har haft inför detta projekt har varit alldeles för ambitiösa och har därför lett till att jag inte haft tillräckligt med tid för att kunna slutföra arbetet. Dock ska jag inte försöka ta bort ambitionen helt, utan jag ska endast försöka tona ner den en aning.

Om jag fick göra om något i detta projekt skulle jag försöka sätta mina gruppkamrater i arbete tidigare än jag gjorde och försöka planera arbetet mer effektivt, eftersom det var planeringen som blev min grupps fall i slutändan, eller iallafall mitt.


Johan Jokijärvi 2021-06-04

Målet jag haft denna iteration av projektet är att komplettera det som saknades från hemsidan efter den första och delvis misslyckade delen av projektet. Under denna period har jag varit mycket mer tidseffektiv i mitt arbete, samt har jag lagt ner mer tid i hur de olika delarna av sidan fungerar i samband med varandra, vilket i sin tur har gjort genomförandet blivit enklare. Jag har lyckats lösa problemen med att sidan kändes tom, dock har jag inte lyckats få till någon annan av de sidor som länkas till i headern.

Det enda som jag gjort annorlunda med min arbetsprocess är att jag faktiskt satt mig ner och gjort uppgiften, istället för att skjuta upp den och lägga den åt sidan och inte slutföra den. Planeringen var densamma som innan, men jag följde den mer effektivt eftersom jag faktiskt gjorde uppgiften denna gång. Jag testade min sida genom att visa upp den för några av webbutveckling 2 eleverna och fick feedback om färgschema och lite om hur sidan är upplagd.

Det som gått bäst denna gång är tidseffektivitet. Detta beror mestadels på att jag faktiskt arbetat under lektionstid, samt en del under min fritid. Det jag kan göra för att upprepa denna framgång är att fortsätta utveckla min självdisiplin och de aspekter av mig själv som tillåter mig nå de resultat jag vet jag är kapabel att nå.

Jag har inte haft så många dåliga erfarenheter under detta projekt, men den del av sidan jag haft mest problem med är bannern. Det tog ett bra tag innan jag lyckades lägga mina två bilder över varandra och när jag väl lyckades visade det sig att färgerna inte matchade och jag behövde ändra opacitet på bannerbilden bara för att loggan skulle synas. Dock är det mestadels löst nu och loggan är fullt synlig och responsiv.

Slutgiltigen skulle jag vilja säga att jag äntligen känner att jag har lärt mig grunderna i webbutveckling, samt grunderna i hur man designar en hemsida från grunden. Det enda jag kan fördjupa som jag vet av är hur man implementerar flersidiga hemsidor, samt hur man gör bättre färgschema och layout.